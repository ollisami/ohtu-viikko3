Retrospektiivi on yleensä iteraation / sprintin päättymisen yhteydessä pidettävä noin tunnin mittainen palaveri, jonka tarkoituksena on arvioida ryhmän edellisen sprintin suoriutumista ja auttaa parantamaan mahdollisia ongelmakohtia. 
Retrossa jokainen tiimin jäsen kirjaa anonyymisti (esim. pyöreälle paperille tai nykyaikaisemmin PointingPoker:ia käyttäen) ylös havaintojaan tiimin työskentelystä. Havainnot on jaoteltu viiteen kategoriaan:
Start   : Mitä tiimiläisten tulisi alkaa tekemään (esim. kommentoimaan koodiaan tarkemmin yms.) 
Stop    : Minkä tekeminen tulisi lopettaa (esim.metodien epäkuvaava nimeäminen) 
Continue: Mitä tulisi jatkaa (esim. tiimiläisten auttaminen)
More of : Mitä toivoisi näkevän enemmän (esim. huolellinen testaus)
Less of : Mitä toivoisi näkevän vähemmän (esim. huonosti sisennetty koodi)

Vaihtoehtoisesti retrospektiivissä voidaan käyttää myös "Glad, Sad, Mad" metodia. Tässä jokainen tiimiläinen kirjaa sprintin aikana heränneet huomionsa ylös, jonka jälkeen kaikki huomiot kerätään yhteen ja kategorisoidaan joko "Glad", "Sad" tai "Mad".
